夫南面而听天下
其所托重而恃力者
惟相与将耳
相为天子得人于朝廷
将为天子得文武士于幕下
求内外无治
不可得也
愈縻于兹
不能自引去
资二生以待老
今皆为有力者夺之
其何能无介然于怀邪
生既至
拜公于军门
其为吾以前所称
为天下贺
以后所称
为吾致私怨于尽取也
留守相公首为四韵诗歌其事
愈因推其意而序之
