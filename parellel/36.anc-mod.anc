汝去年书云
比得软脚病
往往而剧
吾曰
是疾也
江南之人
常常有之
未始以为忧也
呜呼
其竟以此而殒其生乎
抑别有疾而致斯乎
汝之书
六月十七日也
东野云
汝殁以六月二日
耿兰之报无月日
盖东野之使者
不知问家人以月日
如耿兰之报
不知当言月日
东野与吾书
乃问使者
使者妄称以应之耳
其然乎
其不然乎