子厚以元和十四年十一月八日卒
年四十七
以十五年七月十日
归葬万年先人墓侧
子厚有子男二人
长日周六
始四岁
季曰周七
子厚卒乃生
女子二人
皆幼
其得归葬也
费皆出观察使河东裴君行立
行立有节概
重然诺
与子厚结交
子厚亦为之尽
竟赖其力
葬子厚于万年之墓者
舅弟卢遵
遵
涿人
性谨慎
学问不厌
自子厚之斥
遵从而家焉
逮其死不去
既往葬子厚
又将经纪其家
庶几有始终者
铭曰
是惟子厚之室
既固既安
以利其嗣人
