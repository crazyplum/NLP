今有人口诵 孔 老 之言
身履 夷 齐 之行
收召好名之士不得志之人
相与造作言语
私立名字
以为 颜渊 孟轲 复出
而阴贼险狠
与人异趣
是 王衍 卢杞 合而为一人也
其祸岂可胜言哉
夫面垢不忘洗
衣垢不忘浣
此人之至情也
今也不然
衣臣虏之衣
食犬彘之食
囚首丧面
而谈 诗 书
此岂其隋也哉
凡事之不近人情者
鲜不为大奸慝
竖刁 易牙 开方是也
以盖世之名
而济其未形之患
虽有愿治之主
好贤之相
犹将举而用之
则其为天下患
必然而无疑者
非特二子之比也