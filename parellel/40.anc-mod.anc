臣闻礼之大本
以防乱也
若日无为贼虐
凡为子者杀无赦
刑之大本
亦以防乱也
若日无为贼虐
凡为治者杀无赦
其本则合
其用则异
旌与诛莫得而并焉
诛其可旌
兹谓滥
黩刑甚矣
旌其可诛
兹谓僭
坏礼甚矣
果以是示于天下
传于后代
趋义者不知所向
违害者不知所立
以是为典可乎
盖圣人之制
穷理以定赏罚
本情以正褒贬
统于一而已矣