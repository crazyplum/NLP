昔者山巨源见王衍曰
误天下苍生者
必此人也
郭汾:阳见卢杞曰
此人得志
吾子孙无遗类矣
自今而言之
其理固有可见者
以吾观之
王衍之为人
容貌言语
固有以欺世而盗名者
然不忮不求
与物浮沉
使晋无惠帝
仅得中主
虽衍百千
何从而乱天下乎
卢杞之奸
固足以败国
然而不学无文
容貌不足以动人
言语不足以眩世
非德宗之鄙暗
亦何从而用之
由是言之
二公之料二子
亦容有未必然也
