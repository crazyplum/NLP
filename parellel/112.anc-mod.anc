予闻之
自顾而笑
夫世之迂阔
孰有甚于予乎
知信乎古
而不知合乎世
知志乎道
而不知同乎俗
此予所以困于今而不自知也
世之迂阔
孰有甚于予乎
今生之迂
特以文不近俗
迂之小者耳
患为笑于里之人
若予之迂大矣
使生持吾言而归
且重得罪
庸讵止于笑乎
然则若予之于生
将何言哉
谓予之迂为善
则其患若此
谓为不善
则有以合乎世
必违乎古
有以同乎俗
必离乎道矣
生其无急于解里人之惑
则于是焉
必能择而取之
遂书以赠二生
并示苏君
以为何如也