或曰
罪大恶极
诚小人矣
及施恩德以临之
可使变而为君子
盖恩德入人之深
而移人之速
有如是者矣
曰
太宗之为此
所以求此名也
然安知夫纵之去也
不意其必来以冀免
所以纵之乎
又安知夫被纵而去也
不意其自归而必获免
所以复来乎
夫意其必来而纵之
是上贼下之情也
意其必免而复来
是下贼上之心也
吾见上下交相贼以成此名也
乌有所谓施恩德与夫知信义者哉
不然
太宗施德于天下
于兹六年矣
不能使小人不为极恶大罪
而一日之恩
能使视死如归
而存信义
此又不通之论也