于是携酒与鱼
复游于赤壁之下
江流有声
断岸千尺
山高月小
水落石出
曾日月之几何
而江山不可复识矣
予乃摄衣而上
履巉岩
披蒙茸
踞虎豹
登虬龙
攀栖鹘之危巢
俯冯夷之幽宫
盖二客不能从焉
划然长啸
草木震动
山鸣谷应
风起水涌
予亦悄然而悲
肃然而恐
凛乎其不可留也
反而登舟
放乎中流
听其所止而休焉
时夜将半
四顾寂寥
适有孤鹤
横江东来
翅如车轮
玄裳缟衣
戛然长鸣
掠予舟而西也