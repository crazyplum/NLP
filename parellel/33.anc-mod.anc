夫功之成
非成于成之日
盖必有所由起
祸之作
不作于作之日
亦必有所由兆
故齐之治也
吾不曰管仲
而曰鲍叔
及其乱也
吾不曰竖刁
易牙
开方
而曰管仲
何则
竖刁
易牙
开方三子
彼固乱人国者
顾其用之者
威公也
夫有舜而后知放四凶
有仲尼而后知去少正卯
彼威公何人也
顾其使威公得用三子者
管仲也