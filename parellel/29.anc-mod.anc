夫前世之主
能使人人异心不为朋
莫如纣
能禁绝善人为朋
莫如汉献帝
能诛戮清流之朋
莫如唐昭宗之世
然皆乱亡其国
更相称美推让而不自疑
莫如舜之二十二臣
舜亦不疑而皆用之
然而后世不诮舜为二十二人朋党所欺
而称舜为聪明之圣者
以能辨君子与小人也
周武之世
举其国之臣三千人共为一朋
自古为朋之多且大
莫如周
然周用此以兴者
善人虽多
而不厌也