东都
固士大夫之冀北也
恃才能深藏而不市者
洛之北涯曰石生
其南涯曰温生
大夫乌公
以人钺镇河阳之三月
以石生为才
以礼为罗
罗而致之幕下
未数月也
以温生为才
于是以石生为媒
以礼为罗
又罗而致之幕下
东都虽信多才士
朝取一人焉
拔其尤
暮取一人焉
拔其尤
自居守河南尹
以及百司之执事
与吾辈二县之大夫
政有所不通
事有所可疑
奚所咨而处焉
士大夫之去位而巷处者
谁与嬉游
小子后生
于何考德而问业焉
缙绅之东西行过是都者
无所礼于其庐
若是而称曰
大夫乌公一镇河阳
而东都处士之庐无人焉
岂不可也